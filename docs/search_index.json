[
["index.html", "המדריך העברי למשתמש ב-R הקדמה", " המדריך העברי למשתמש ב-R עדי שריד גרסה 0.0.1 בתאריך 2020-09-20 הקדמה R שפה נפלאה, היא התחילה כשפה סטטיסטית, וגם כיום זה השימוש המרכזי שלה. בפועל אפשר לעשות בה כמעט הכל. החל מניתוח נתונים ועד בניית אפליקציות ואוטומציות מורכבות. אצלנו בעסק (מכון שריד) אנחנו משתמשים ב-R לניתוח נתונים, הצגת תוצאות עם דשבורדים בזמן אמת, הפקת דוחות Power Point בלחיצת כפתור, אוטומציות של תהליכים שונים בעסק, ועוד הרבה - היא הפכה לכלי עבודה שימושי והחליפה הרבה מאוד מהדברים שהיינו עושים בעבר עם כלים אחרים. ללומדים את השפה יש מקורות רבים ומגוונים - ספרים, סרטוני YouTube, בלוגים, ועוד. העניין הוא שרוב המקורות שישנם כתובים באנגלית. זה מה שהביא אותי לכתוב את הספר הזה, ולעזור לקהל הקוראים שיותר נוח לו ללמוד R בעברית. התוכן שבספר שלפניכם מבוסס על מספר קורסים שלימדתי בשנים האחרונות, כולל הכשרות מקצועיות בחברות סטארטאפ, וקורסי לימוד לתואר ראשון שנתתי באוניברסיטה. למי מיועד הספר? הספר מיועד לאנשים שמתחילים ללמוד את R, סטודנטים או כאלו שעוברים מכלי סטטיסטי אחר. הספר מתאים גם לכאלו שיודעים R ברמה בינונית ורוצים לחזק את הבסיס, או כאלו שרוצים להשתפשף בידיעות שלהם על החבילות שנלמדות בספר (כמו tidyverse). הספר אינו נועד להחליף ספרי תיאוריה סטטיסטית, הוא אינו מכסה תיאוריה סטטיסטית לעומק, אלא בעיקר מדגים כיצד ניתן לממש כלים סטטיסטיים שונים באמצעות R. למה R ולא Python? כמו שמרמזת הכותרת, יש היום שתי שפות שמובילות בתחום ה-Data Science, הן R ו-Python. בנקודה הזו אין שחור ולבן, טוב יותר או פחות. אני עובד בשתי השפות, ולי באופן אישי יש העדפה חזקה לשימוש ב-R, פשוט כי היא מרגישה לי יותר טבעית, זה כנראה נגזרת של העובדה שזה מה שלמדתי בהתחלה, וזה מה שהתמקצעתי בו. בפועל בשתי השפות יש כלים רבים ושימושיים, ובכל הקשור במשימות של ניתוח נתונים, שתי השפות נותנות מענה טוב מאוד. מבין שתיהן Python יותר נפוצה משום שהיא נפוצה כשפת תכנות (באופן כללי), בעוד ש-R מוכוונת יותר לתחום הסטטיסטיקה. בפועל, שתיהן עושות את העבודה, וכדאי להתאים את השפה לצורך. לדוגמה R הרבה פעמים נוחה יותר לביצוע ניתוח נתונים, אבל ל-Python עשוי להיות יתרון במעבר ל-Production (הטמעה במערכות). הדיון של בחירה בשפה מסוימת צריך להיגזר מהמשימה הנדרשת, ההקשר העסקי, ועוד הרבה שיקולים אחרים. ככלל למי שמשתלב בתוך ארגון כדאי לדעת שיש ב-R חבילות שמאפשרות להפעיל גם קוד Python מתוך R (חבילת reticulate), שתאפשר להשתלב עם R גם בתוך ארגון שעובד מסורתית עם Python. מה בספר? בפרק 1 נראה מבוא קצר לתהליך ניתוח הנתונים ונלמד מהם הכלים הנדרשים על מנת להתקין את R. לאחר מכן נצלול, בפרק 2 לבסיס של R כשפת תכנות. הפרק מתייחס לחלקים ב-R שמגיעים בגרסה ה“ערומה ביותר” מה שמכונה גם Base R. בפרק 3 נלמד את הבסיס של חבילות tidyverse ואיך הן מרחיבות את Base-R והופכות את הקוד שלנו ליותר קריא, ואת הכתיבה ליותר נוחה. אנחנו נתמקד בעיקר בשלבי הכנת הנתונים לקראת ניתוח, ואז בפרק 4 נלמד על ויז’ואליזציות באמצעות חבילת ggplot2. לעולם הסטטיסטי ניכנס בפרק 5 עם מבחני השערה, ובפרק 6 עם רגרסיה לינארית. לאחר מכן נצלול קצת יותר לעומק עם מודלים מתקדמים מעולם ה-Data Science תוך שימוש בחבילת tidymodels בפרק 7. הנוסח שלפניכם הוא טיוטה, ולכן חלקים מסוימים עוד חסרים ממנו, וחלקים מסוימים עוד ישתנו. מי שמוצא טעות בספר, מוזמן לפנות אלי בטוויטר @SaridResearch. "],
["introduction.html", "פרק: 1 מבוא 1.1 תהליך ניתוח נתונים 1.2 איך מתקינים את R?", " פרק: 1 מבוא 1.1 תהליך ניתוח נתונים בספר הזה אני מאמץ את נקודת ההשקפה של (Wickham and Grolemund 2016) שמציגים את אבני הבניין של עבודת מדען הנתונים כפי שמומחש באיור הבא: המחשה של תהליך ניתוח הנתונים כל תהליך ניתוח נתונים מורכב מיבוא סט הנתונים, סידור שלהם בצורה שנוח לעבוד איתה, לאחר מכן מחקר על הנתונים, שהוא תהליך איטרטיבי (חוזר על עצמו) שמורכב מהתמרות שונות על הנתונים (טרנספורמציות), המחשות בתרשימים (ויז’ואליזציות), ומידול של הנתונים. לבסוף, התהליך עובר למסמך, מצגת או אמצעי אחר, ומוצג למקבלי החלטות. בספר זה נדון בשלבים של יבוא הנתונים, סידור, וכלל שלבי המחקר (טרנספורמציות, ויז’ואליזציות, ומידול). אך ראשית, לפני שנתחיל בצעדים הראשונים (למידת בסיס השפה), נראה כיצד להתקין את R. 1.2 איך מתקינים את R? התקנת התוכנה פשוטה מאוד. R היא שפה בקוד פתוח (Open Source) מה שאומר שכל אחד יכול להתקין אותה ללא עלות. כמו כן, ישנה סביבת פיתוח, גם היא חינמית ובקוד פתוח, הנקראת RStudio IDE. על מנת להתקין את R עליכם להיכנס לכתובת https://cran.r-project.org/ ולבחור בגרסה המתאימה למערכת ההפעלה שלכם. לאחר מכן, כדי להתקין את RStudio היכנסו לכתובת https://rstudio.com/products/rstudio/download/. הגרסה החינמית של RStudio נקראת RStudio Desktop והיא זמינה לכל צורך (כולל לשימוש במסגרת מסחרית). הסיבה שאנחנו מתקינים גם את R וגם את RStudio היא שבהתקנת R בלבד, מקבלים ממשק משתמש בסיסי ביותר, בעוד שלאחר התקנת RStudio ניתן יהיה לעבוד עם ממשק משתמש נוח שיש לו הרבה אפשרויות שיקלו עליכם את הלמידה ואת העבודה השוטפת ב-R. References "],
["base-r.html", "פרק: 2 R כשפת תכנות - הבסיס (Base R)", " פרק: 2 R כשפת תכנות - הבסיס (Base R) כמו בכל שפת תכנות, ב-R יש cat(&#39;Hello World!&#39;) ## Hello World! "],
["data-munging-tidyverse.html", "פרק: 3 הכנת הנתונים (שימוש ב-tidyverse)", " פרק: 3 הכנת הנתונים (שימוש ב-tidyverse) TBD "],
["ggplot2.html", "פרק: 4 ויז’ואליזציה עם ggplot2", " פרק: 4 ויז’ואליזציה עם ggplot2 TBD "],
["hypothesis-tests.html", "פרק: 5 מבחני השערות", " פרק: 5 מבחני השערות TBD "],
["linear-regression.html", "פרק: 6 רגרסיה לינארית", " פרק: 6 רגרסיה לינארית TBD "],
["advanced-models.html", "פרק: 7 מודלים מתקדמים", " פרק: 7 מודלים מתקדמים TBD "],
["ביבליוגרפיה.html", "ביבליוגרפיה", " ביבליוגרפיה "],
["על-הכותב.html", "על הכותב", " על הכותב כותב הספר הוא ד\"ר עדי שריד, שותף ומנהל מחלקת חקר הביצועים ומדעי הנתונים במכון שריד. לעדי יש דוקטורט מטעם המחלקה להנדסת תעשייה באוניברסיטת תל-אביב, תואר שני בחקר ביצועים מאוניברסיטת תל-אביב, ותואר ראשון במתמטיקה עם סטטיסטיקה וחקר ביצועים מהטכניון. עדי לימד ומלמד R במגוון מסגרות: באוניברסיטה במסגרת קורסים כגון מבוא לסטטיסטיקה, ניתוח נתונים, וקורסים פרטיים במכללות ובחברות הייטק. את הניסיון בהכשרה בלימוד R מביא איתו עדי לספר הנוכחי שנועד לתת מענה ללומדים את R ששפת האם שלהם היא עברית. לפרטים נוספים adisarid.github.io. Wickham, Hadley, and Garrett Grolemund. 2016. R for Data Science: Import, Tidy, Transform, Visualize, and Model Data. \" O’Reilly Media, Inc.\". "]
]
