---
title: "המדריך העברי למשתמש ב-R"
author: "עדי שריד"
date: "`r Sys.Date()`"
site: bookdown::bookdown_site
documentclass: book
bibliography: [book.bib, packages.bib]
biblio-style: apalike
link-citations: yes
description: "ללמוד לעבוד עם R לניתוחים סטטיסטיים, Data Science, ועוד."
---

# הקדמה {.unnumbered}

R שפה נפלאה, היא התחילה כשפה סטטיסטית, וגם כיון זה השימוש המרכזי שלה.\
בפועל אפשר לעשות בה כמעט הכל. החל מניתוח נתונים ועד בניית אפליקציות ואוטומציות מורכבות.

ללומדים את השפה יש מקורות רבים ומגוונים - ספרים, סרטוני YouTube, בלוגים, ועוד. העניין הוא שרוב המקורות שישנם כתובים באנגלית. זה מה שהביא אותי לכתוב את הספר הזה, ולעזור לקהל הקוראים שיותר נוח לו ללמוד R בעברית.

מעבר לנוחות, ישנם גם טריקים שונים שכדאי לדעת, עבור מי שכותב בעברית, ואתגרים מסוימים שעשויים לגרום למשתמשי R בעברית לחרוק שיניים בפעמים הראשונות שנתקלים בהם.

התוכן שבספר שלפניכם מבוסס על מספר קורסים שלימדתי בשנים האחרונות, כולל הכשרות מקצועיות בחברות סטארטאפ, וקורסי לימוד באוניברסיטה.

## למי מיועד הספר? {.unnumbered}

הספר מיועד לאנשים שמתחילים ללמוד את R, סטודנטים או כאלו שעוברים מכלי סטטיסטי אחר. מרצים יוכלו למצוא בספר תרגילים שונים.

הספר מתאים גם לכאלו שיודעים R ברמה בינונית ורוצים לחזק את הבסיס, או כאלו שרוצים להשתפשף בידיעות שלהם על החבילות שנלמדות בספר (כמו `tidyverse`).

## למה R ולא Python? {.unnumbered}

בנקודה הזו אין שחור ולבן, טוב יותר או פחות. כמו שמרמזת הכותרת, יש היום שתי שפות שמובילות בתחום ה-Data Science, הן R ו-Python. אני עובד בשתי השפות, ולי באופן אישי יש העדפה חזקה לשימוש ב-R, פשוט כי היא מרגישה לי יותר טבעית, זה כנראה נגזרת של העובדה שזה מה שלמדתי בהתחלה, וזה מה שהתמקצעתי בו. בפועל בשתי השפות יש כלים רבים ושימושיים, ובכל הקשור במשימות של ניתוח נתונים, שתי השפות נותנות מענה טוב מאוד.

מבין שתיהן Python יותר נפוצה משום שהיא נפוצה כשפת תכנות (באופן כללי), בעוד ש-R מוכוונת יותר לתחום הסטטיסטיקה. בפועל, שתיהן עושות את העבודה, וכדאי להתאים את השפה לצורך. לדוגמה R הרבה פעמים נוחה יותר לביצוע ניתוח נתונים, אבל ל-Python עשוי להיות יתרון במעבר ל-Production (הטמעה במערכות).

הדיון של בחירה בשפה מסוימת צריך להיגזר מהמשימה הנדרשת, ההקשר העסקי, ועוד הרבה שיקולים אחרים. ככלל למי שמשתלב בתוך ארגון כדאי לדעת שיש ב-R חבילות שמאפשרות להפעיל גם קוד Python מתוך R (חבילת `reticulate`), שתאפשר להשתלב עם R גם בתוך ארגון שעובד מסורתית עם Python.

## מה בספר? {.unnumbered}

הספר נותן רקע כללי
